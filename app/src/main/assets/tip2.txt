 อาการลูกดิ้นในช่วงแรก ๆ จะให้ความรู้สึกเหมือนปลาทองว่ายน้ำหรือรู้สึกเหมือนผีเสื้อกำลังกระพือปีกอยู่ในท้อง บ้างก็รู้สึกเหมือนเส้นประสาทกระตุกเบา ๆ โดยการขยับตัวของทารกจะมีทั้งการเตะ ต่อย การพลิกตัวและม้วนตัว โดยการดิ้นของทารกจะเพิ่มขึ้นไปเรื่อย ๆ จนถึง สัปดาห์ที่ 32 จากนั้นจะคงที่ อย่างไรก็ตามการเคลื่อนไหวของทารกอาจจะเปลี่ยนแปลงได้ในช่วงใกล้วันกำหนดคลอด
ลูกดิ้นน้อยลง เหตุผลที่ลูกดิ้นน้อยลงเพราะพื้นที่ในท้องเมื่อเทียบกับตัวลูกแคบลง ลูกจึงดิ้นได้ไม่เต็มที่ แต่ถ้าลูกดิ้นน้อยในคุณแม่อายุครรภ์มากแล้ว เช่น 7-8 เดือน ลูกดิ้นน้อยลงเรื่อย ๆ โดยเฉพาะในระยะใกล้คลอด หรือเมื่อเลยกำหนดวันคลอดไปแล้วคุณแม่ก็ยังไม่คลอด ควรจะพบแพทย์ทันที เพื่อตรวจหาสาเหตุที่ลูกดิ้นน้อยลง อาจเพราะในโพรงมดลูกคับแคบจนทารกเคลื่อนไหวไม่ได้ หรือว่าเกิดความผิดปกติที่ทำให้ทารกไม่ดิ้น โดยการดิ้นของทารกและการสะอึกแตกต่างกันที่การสะอึกหญิงตั้งครรภ์จะรู้สึกถึงการกระตุกที่เป็นจังหวะค่อนข้างสม่ำเสมอและเป็นการกระตุกที่ตำแหน่งใดตำแหน่งหนึ่ง
* หากคุณแม่อยู่ในช่วงใกล้คลอดหรือเกินกำหนดคลอด รกจะเสื่อมสภาพไปตามอายุครรภ์ที่เพิ่มขึ้น ทำให้ลูกดิ้นน้อยลงได้ ซึ่งเป็นสัญญาณอันตรายที่คุณแม่จะต้องไปพบแพทย์ทันที	
สรุป หากลูกดิ้นน้อยลงในระยะใกล้คลอดควรไปพบแพทย์ทันที หรือหากพบว่าลูกดิ้นน้อยกว่า 10ครั้งใน 12ชั่วโมง ควรไปพบแพทย์ทันทีเช่นกัน

