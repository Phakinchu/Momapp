การดิ้นของทารก หมายถึง ทารกมีการถีบ เตะ กระทุ้ง หมุนตัว โก่งตัว ซึ่งไม่นับรวมการตอดต่อเนื่องยาวๆ หรือสะอึก การดิ้นของทารก โดยปกติในครรภ์แรก มักจะดิ้นเมื่ออายุครรภ์ประมาณ 18-20 สัปดาห์ และครรภ์หลังจะดิ้นประมาณ 16-20 สัปดาห์ ซึ่งการดิ้นของทารกในครรภ์เป็นสัญญาณบ่งบอกถึงการมีชีวิตของ และภาวะสุขภาพที่ดีของทารกในครรภ์ ส่วนการดิ้นที่น้อยลงแสดงถึงภาวะอันตราย และการทำหน้าที่ของรกที่ผิดปกติ การนับลูกดิ้นด้วยตนเองของหญิงตั้งครรภ์เป็นวิธีการประเมินสุขภาพทารกในครรภ์เบื้องต้นที่สามารถป้องกันการเสียชีวิตในครรภ์ของทารกได้ ดังนั้นหญิงตั้งครรภ์ทุกรายจึงควรให้ความสำคัญกับการนับลูกดิ้นเพื่อการช่วยชีวิตทารกได้ทันท่วงที และลดความเสี่ยงของการต่อการตายของทารกในครรภ์เมื่อทารกในครรภ์ดิ้นลดลง
ประโยชน์ของการนับลูกดิ้น
1.ช่วยในการคัดกรองและประเมินสุขภาพทารกในครรภ์เบื้องต้น
2.ช่วยในการเฝ้าระวังและให้การแก้ไขสุขภาพทารกในครรภ์ที่อยู่ในภาวะเสี่ยงอันตรายได้อย่างรวดเร็ว
3.ลดความเสี่ยงอัตราการตายและทุพลภาพของทารก
