        อาการลูกดิ้นในช่วงแรก ๆ จะให้ความรู้สึกเหมือนผีเสื้อกำลังกระพือปีกอยู่ในท้อง บ้างก็รู้สึกเหมือนเส้นประสาทกระตุกเบา ๆ โดยการขยับตัวของทารกจะมีทั้งการเตะ ต่อย การพลิกตัวและม้วนตัว ถ้าลูกดิ้นหลายครั้งติดต่อกันเป็นชุด ถือเป็นการดิ้น 1 ครั้ง โดยการดิ้นของทารกจะเพิ่มขึ้นไปเรื่อย ๆ จนถึง สัปดาห์ที่ 32 จากนั้นจะคงที่ การเคลื่อนไหวของทารกอาจจะเปลี่ยนแปลงได้ในช่วงใกล้วันกำหนดคลอดแต่ถึงอย่างไรก็ตามต้องมากกว่า 10 ครั้งใน 12 ชั่วโมง
        โดยการดิ้นของทารกและการสะอึกแตกต่างกันที่การสะอึกหญิงตั้งครรภ์จะรู้สึกถึงการกระตุกที่เป็นจังหวะค่อนข้างสม่ำเสมอและเป็นการกระตุกที่ตำแหน่งใดตำแหน่งหนึ่ง
