        นอกจากการนับลูกดิ้นจะช่วยให้คุณแม่ระวังภัยให้ลูกได้แล้ว การสังเกตการดิ้นของทารกยังช่วยในการสร้างสัมพันธภาพระหว่างพ่อ แม่และลูกโดยเมื่อลูกดิ้นพ่อและแม่อาจพูดคุยกับลูกในท้องด้วยคำพูดไพเราะ พูดเล่นกับลูกเพื่อให้ลูกเกิดความคุ้นเคย เพราะเสียงสามารถผ่านลำตัวของคุณแม่ไปยังลูกได้โดยตรง ทำวันละครั้ง ครั้งละ 15 นาที และใช้มือลูบที่หน้าท้องของคุณแม่หรือตบเบา ๆ ตรงตำแหน่งที่ลูกดิ้น ซึ่งวิธีนี้จะช่วยกระตุ้นพัฒนาการของลูกน้อยและเพิ่มความสัมพันธ์กับลูกน้อยได้ตั้งแต่ยังอยู่ในท้องแม่